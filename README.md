# AYA Projeleri

## Açık Yazılım Ağı Nedir?

Açık Yazılım Ağı, Şubat 2023’te Kahramanmaraş’ta gerçekleşen ve 10 ili etkileyen depremin sabahında Twitter üzerinde “depremden etkilenenlere nasıl yardımcı olabiliriz?” sorusu çerçevesinde organize olmuş bilişim gönüllülerinin, Discord ve GitHub platformlarında iletişimde kalarak ördükleri bilişim çözümlerinin yönlendirilmesine vesile olan bir platform olarak oluşturulmuştur.

Bu oluşum, 24.000’den fazla katılımcıya ulaşarak, GitHub üzerinde 50’ye yakın proje üretti ve deprem sonrası yaşanan sorunlara çözüm bulmak için AFAD, AHBAP, AKUT gibi kurumlarla iş birliği yaparak teknoloji destekli yardımlar sundu.

Bugün halen gönüllüler dışında kendi bir bağlılığı, kimliği, yapısı olmayan AYA, “gönüllü geliştirilen yazılımlarla oluşan bir yazılım vakfı” olarak bünyesinde barındırdığı açık kaynak çözümleri GitHub aracılığı ile dünya üzerindeki herkesin ulaşımına açıyor.

AYA hakkında detaylı bilgiye [acikyazilimagi.com](https://acikyazilimagi.com/) adresinden ulaşabilirsiniz.



## “AYA Projeleri” Nedir? Amacı ve Hedefleri

AYA Projeleri, aslında AYA’nın yalnızca bir gönüllüsü olarak Eser Özvataf kimliğim ile başlattığım yeni bir inisiyatif.

AYA’da olduğu gibi sosyal bir yarar oluşturmak motivasyonuyla nitelikli bilişim çözümleri üreten gönüllülerin bir araya gelmesi ve kurum/kuruluşların açık kaynaklı bilişim çözümlerine kavuşmaları için birlikte hareket etmek ilk hedefimiz.

Buradaki projeleri gerçekleştirirken insanları açık kaynak kültürüyle tanıştırmak ve AYA’nın oluşturduğu geleneğin sürdürülebilirliğini sağlamak da amaçlarım arasında yer alıyor. 

Bu nedenle Twitter/X üzerinden [bir çağrı ile](https://twitter.com/eserozvataf/status/1751138727835939228) ile tekrardan AYA’ya yapacağımız katkıyı daha bilinir açık kaynak geliştirme pratiklerine göre yapmayı denemek istedim.

Eğer başarırsak çeşitli kurum, kuruluşların nitelikli yazılım ihtiyaçlarına ulaşabilmeleri için onlara açık kaynaklı alternatifler sunmuş; Aynı zamanda bunu da Internet üzerinde geliştirme yapmak için gönüllü olacak insanları bir araya gertirerek, onları açık kaynak kültürüne adapte etmiş ve sonucunda hep birlikte AYA bünyesinde yer alması geliştirdiğimiz yeni projelere sahip olmuş olacağız.


## Neden ayrı bir inisiyatif?

AYA bünyesinde toplanan herkesin özel şartlar altında toplandığı, koşulsuz benim liderliğini üstlendiğim bir projeyi benimsemek zorunda olmadıklarını düşündüm.

Bugün AYA adına benim orada katkıda bulunan herkes adına karar vermem ve AYA ismi ile hareket etmem yakışık almayacaktı. Ben de yeni bir inisiyatif oluşturup, benimle bu inisiyatifte yer almak isteyenlerle daha yakın ilişkide olarak birlikte projeler yapmanın; daha sonra "olgunlaşan" projelerin de AYA’ya devrini sağlamanın daha makul olduğuna kanaat getirdim. 

Zaten AYA bugün tarafsız, herhangi bir kurumun, kuruluşun, kişinin kontrolünde olmayan gönüllü bir oluşum olduğu için; Şubat 2023’de olduğu gibi AYA bünyesinde veya AYA’ya ait Discord’da herkesin 7/24 geliştirme yapabileceği bir modelle yeni projeler oluşturmak maalesef gerçekçi bir plan değildi.

Bu projeler belirli bir olgunluğa ulaştıktan sonra AYA’ya devredilecek; ben gerektiğinde kodlama, gerektiğinde koordinasyon ve liderlik, gerektiğinde ise yönlendirme kısmını üstleniyor olacağım.


## İletişim

İletişim çoğunlukla [eser.live ve yazılımcı ağı Discord Sunucusu](https://discord.gg/ckS4huSvEk) yapılacak. Projelerin tanıtımları, bazı geliştirme kısımları, bazı planlama aktiviteleri ve demoları [eser.live ve yazılımcı ağı YouTube Kanalı](https://www.youtube.com/@eserlive/live) üzerinden sunulacak.


## Planlama ve Proje İçerikleri

Planlamalar ve geliştirme
maddelerinin takibi klasik bir açık kaynak proje yönetimi mantığı ile GitHub Issues üzerinden yapılıyor olacak. Ekran tasarımları için Figma, mimari kararlar için ADR kayıtları, dokümantasyon için ise `docs/` dizinlerinde yer alacak içerikler bulunacak.

Projelerin detayları için [GitHub Issues](https://github.com/eser/aya-projeleri/issues) alanını takip edebilirsiniz.
